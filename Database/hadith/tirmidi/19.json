[
  {
    "hadithEnglish": "",
    "hadithArabic": "",
    "hadithBengali": "১৪৭৮।  মুহাম্মদ ইবনু ইয়াহইয়া (রহঃ) জাবির ইবনু আবদুল্লাহ (রাঃ) থেকে বর্ণিত যে, তার কাওমের জনৈক ব্যক্তি একটি বা দুটি খরগোশ শিকার করেছিল। পরে তিনি একটি শ্বেত পাথর দিয়ে দুটোকে যবাহ করে লটকিয়ে রেখে রাসূলুল্লাহ সাল্লাল্লাহু আলাইহি ওয়াসাল্লাম -এর সঙ্গে সাক্ষাত করেন এবং এ সম্পর্কে জিজ্ঞাসা করেন। তিনি তাকে সে দুটি থেকে খাওয়ার নির্দেশ দিলেন।\nএ বিষয়ে মুহাম্মদ ইবনু সাফওয়ান, রাফি আদী ইবনু হাতিম রাদিয়াল্লাহু আনহ থেকেও হাদীস বর্ণিত আছে।\nকতক আলিম মর্মর পাথর দিয়ে যবাহ-এর অনুমতি দিয়েছেন এবং তারা খরগোশ খাওয়ার কোন দোষ আছে বলে মনে করেন না। এ হল অধিকাংশ আলিমের অভিমত। কোন কোন আলিম খরগোশ খাওয়া অপছন্দ করেন।\nএ হাদীসটি বর্ণনা ক্ষেত্রে শাবী (রহঃ) -এর শাগরিদগণ মত বিরোধ করেছেন। দাউদ ইবনু আবূ হিন্দ এটিকে শাবী (রাঃ) মুহাম্মদ ইবনু সাফওয়ান সূত্রে আর আসিম আহওয়াল (রহঃ)  এটিকে শাবী-সাফওয়ান ইবনু মুহাম্মদ বা মুহাম্মদ ইবনু সাফওয়ান রূপে রিওয়ায়াত করেছেন। তবে মুহাম্মদ ইবনু সাফওয়ানই অধিকতর সহীহ।\nজাবির জুফি এটিকে শাবী-জাবির ইবনু আবদুল্লাহ রাদিয়াল্লাহু আনহ সূত্রে কাতাদা শাবী সূত্রে বর্ণিত রিওয়ায়াতের অনুরূপ রিওয়ায়াত করেছেন। হতে পারে যে, শাবী (রহঃ)  উভয় থেকে ই বর্ণনা করেছেন। মুহাম্মদ (রহঃ)  বলেন, শাবী-জাবির রাদিয়াল্লাহু আনহ সূত্রে বর্ণিত রিওয়ায়াতটি মাহফুজ নয়।",
    "checkStatus": "0",
    "hadithNo": "1478",
    "id": "21987",
    "thesequence": "21533",
    "isActive": "1",
    "chapterId": "0",
    "bookId": "11",
    "publisherId": "1",
    "sectionId": "202",
    "statusId": "0",
    "topicName": "",
    "rabiNameBn": "",
    "rabiNameEn": ""
  }
]